\chapter{Podsumowanie pracy}


W ramach pracy pomyślnie opracowano kompleksowy system umożliwiający symulację lotu bezzałogowych statków powietrznych. Wszystkie założone cele zostały osiągnięte, a zachowanie symulowanych statków nie wykazuje niezgodności z rzeczywistością.\\

Realizacja pracy pozwoliła poszerzyć umiejętności z zakresu projektowania i implementacji systemów komputerowych, ale także umożliwiła zanurzenie się w różnych aspektach lotnictwa oraz grafiki komputerowej. Zgromadzona wiedza obejmuje nie tylko techniczne aspekty tworzenia oprogramowania, lecz także praktyczne aspekty funkcjonowania bezzałogowych statków powietrznych. Do realizacji projektu potrzebne było zdobycie wiedzy z zakresu fizyki, mechaniki lotu oraz teorii sterowania. Realizacja wielu aspektów symulacji wymagała zastosowania odpowiedniego podejścia, które pozwoliło na przeniesienie teoretycznej wiedzy do działającego oprogramowania. Zbadane zostało wiele technik renderowania trójwymiarowej grafiki komputerowej dostępnych w specyfikacji OpenGL. Zrealizowany projekt nie wyczerpuje jednak możliwości tego interfejsu. Powyższą pracę można traktować jako porządne wprowadzenie do ogólnych technik renderowania grafiki trójwymiarowej. Będzie ona stanowić fundament wiedzy potrzebnej w przyszłych projektach wykorzystujących narzędzia pokrewne takie jak WebGL lub bardziej zaawansowane jak Vulkan. \\

Praca ta może być wykorzystana jako podstawa dalej rozwijanego systemu, zmodyfikowanego pod potrzeby konkretnego odbiorcy. Przygotowana baza kodu może stanowić podwaliny kolejnych, wyspecjalizowanych systemów. Dzięki dużej dbałości o przejrzystość kodu i pełnej dokumentacji, rozwój tego oprogramowania powinien być znacznie ułatwiony, Istnieje wiele zagadnień, które mogą w przyszłości zostać uwzględnione w rozwijanym systemie, a samego tematu z pewnością nie można uznać za zamknięty.